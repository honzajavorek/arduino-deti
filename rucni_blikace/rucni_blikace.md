# Ruční blikače
Základní osahání součástek. Osahání LEDek. Anoda, katoda. Mnemotechnické pomůcky pro rozlišení nožiček:
* "ANOda", kde ANO = kladné přitakání, tedy plus
* ta delší nožička, což znamená "více", tedy plus

Připojení LED přes rezistor. Osahání si prototypovacího nepájivého pole, vysvětlení vnitřního zapojení pole (koleje s + a - u velkého, rozdíly u malého), doporučené barvy u vodičů.

Spínače. Úlohy na rozsvícení 1 LED spínačem. 2 LED 1 spínačem, každou zvlášť svým spínačem apod.

Základní kreslení schémat (tužka, papír).
## Co je potřeba umět
Prakticky nic. Začínáme. Neprogramujeme, jen zapojujeme.
## Foto
![Zapojená LED](P1120575.JPG)
## Hardware
* _Tady nepotřebujeme nutně Arduino, jen je pak potřeba vymyslet nějak jinak napájení pole_
* Dostatek různě barevných LED, některé se asi spálí
* Rezistory 220&nbsp;Ω - 330&nbsp;Ω
* Spínače
## Schéma zapojení
## Program
Není potřeba. Arduino slouží nejvýše jako zdroj napájení pro pole.
## Možná vylepšení
* Pro rozsvícení LED potřebuji stisknout více spínačů najednou.
* Při hraní se součástkami je možné přihodit i multimetr a proměřit baterii, proměřit, kde je a kde není napětí v poli, které části vedou a které ne.
## Poznatky
Pro děti je to podstatně větší zábava než bych očekával a to i pro starší (8-9 let). Úlohy s paralelním/sériovým zapojením LED a spínačů už jsou pro mladší děti (6 let) už docela těžké.